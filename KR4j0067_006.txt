# -*- mode: mandoku-view; -*-
#+TITLE: 中興以來絶妙詞選
#+DATE: 2015-09-11 23:37:06.265911
#+PROPERTY: ID KR4j0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0138-006中興以來絶妙詞選-卷六.
<pb:KR4j0067_SBCK_006-1a>¶
園林主¶
　　水龍吟(海棠)¶
東君直是多情好花一夜都開盡杏梢零落藥欄遟¶
暮不敎寍静風度秋千日移簾幕翠紅交映正太真¶
浴罷西施濃抹都沈醉嬌相稱○磨遍緑窓銅鏡挽¶
春衫不堪比並暮雲空谷佳人何處碧苔侵逕睡裏¶
相看酒邊凝想許多凮韻問因何却欠一些香味惹¶
傍人恨¶
　　臨江仙(上元)¶
人意舒閑春事到徐徐弄日㣲雲翠鬟飛繞閙蛾羣¶
<pb:KR4j0067_SBCK_006-1b>¶
烟横沽酒市風轉落梅村○歳事一新人半舊相逢¶
際晚醺醺花間亭舘栁間門尅除風雨外排日醉紅¶
裙¶
　　月華清(憶别)¶
瑟瑟秋聲蕭蕭天籟滿庭揺落空翠數遍丹楓不見¶
葉間題字人何處千里婵姢愁不断一江流水遥睇¶
見征鴻㡬點碧天無際○悵望月中仙桂問竊藥佳¶
人誰與同歳把鏡當空照盡别離情意心裏恨莫結¶
丁香琴上曲休彈秋思怕裏又悲來老却蘭臺公子¶
　　賀聖朝(春遊)¶
<pb:KR4j0067_SBCK_006-2a>¶
遊人拾翠不知逺𬒳子規呼轉紅樓倒影背斜陽墜¶
㡬聲絃管○荼䕷香透海棠紅淺恰平分春半花前¶
一笑不湏慳待花飛休怨¶
　　魚遊春水(怨别)¶
池塘生春草數盡㱕鴻人未到天涯目断青鳥尚賖¶
音耗曉月頻窺白玉堂暮雨還濕青門道巢燕引雛¶
乳鶯空老○庭際香紅倦掃乾鵲休來枝上噪前囬¶
準擬同它翻成病了欲題紅葉慿誰寄獨抱孤桐無¶
心挑眉間翠攅鬢邊霜早¶
　　海棠春(春景)¶
<pb:KR4j0067_SBCK_006-2b>¶
栁腰暗怯花風弱紅映秋千院落㱕逐燕兒飛斜撼¶
真珠箔○滿林翠葉胭脂蕚不忍頻頻覷着護取一¶
庭春莫弹花間鵲¶
　　鷓鴣天(閨思)¶
睡鴨裵囬烟縷長日髙春困不成粧歩欹草色金蓮¶
潤撚断花鬢玉笋香○輕洛浦笑巫陽錦紋親織寄¶
檀郎兒家閉戸藏春色戯蝶遊蜂不敢狂(末二句有)¶
(㴱意)¶
　　㱕朝&KR0794;(春遊)¶
聽得提壺沽美酒人道杏花深處有杏花狼藉鳥啼¶
<pb:KR4j0067_SBCK_006-3a>¶
風十分春色今無九麝煤銷永晝青烟飛上庭前栁¶
画堂深不寒不煖正是好時候○團團宝月慿纎手¶
暫借歌喉招舞䄂真珠滴破小槽紅香肌縮盡纎羅¶
瘦投分湏白首黄金散與親和舊且銜盃壯心未落¶
風月長相守¶
　　孤鵉(早春)¶
沙堤香軟正宿雨初収落梅飄滿可柰東風暗逐馬¶
蹄輕捲湖波又還漲緑粉墻隂日融烟煖驀地刺桐¶
枝上有一聲春喚○任酒帘飛動画樓晚便指數燒¶
灯時節非逺陌上呌聲好是賣花行院玉梅對粧雪¶
<pb:KR4j0067_SBCK_006-3b>¶
<pb:KR4j0067_SBCK_006-3b>¶
衰草愁烟亂鴉送日風沙囬旋平野拂雪金鞭欺寒¶
茸㡌還記章臺走馬誰念漂零乆謾嬴得幽懐難寫¶
故人清沔相逢小窓閑共情話○長恨離多會少重¶
訪問竹西珠淚盈把鴈磧沙平漁汀人散老去不堪¶
遊冶無柰苕溪月又喚我扁舟東下甚日㱕來梅花¶
亂零春夜¶
　　一蕚紅(人日長沙登定王臺)¶
古城隂有官梅㡬許紅蕚未宜簮池面氷膠墻腰雪¶
老雲意還又沉沉翠藤共閑穿徑竹漸笑語驚起卧¶
沙禽野老林泉故王臺榭呼喚登臨○南去北來何¶
<pb:KR4j0067_SBCK_006-4a>¶
事蕩湘雲楚水目極傷心朱戸黏雞金盤簇燕空嘆¶
時序侵㝷記曾共西樓雅集想埀栁還裊萬絲金待¶
得㱕鞍到時只怕春深¶
　　楊州慢(中吕宫/淳熈丙申至日余過維楊夜)¶
(雪初霽薺夌弥望入其城則四頋䔥條寒水)¶
(自碧暮色漸起戍角悲吟予懐愴然感慨今)¶
(昔因自度此曲千岩老人以為有黍離之悲)¶
(也〇此後凡載宫調者並是自製曲)¶
惟左名都竹西佳處解鞍少駐初程過春風十里盡¶
薺麥青青自胡馬窺江去後廢池喬木猶厭言兵漸¶
<pb:KR4j0067_SBCK_006-4b>¶
黄昏清角吹寒都在空城○杜郎俊賞算如今重到¶
湏驚縦荳䓻詞工青樓夢好難賦深情二十四橋仍¶
在波心蕩冷月無聲念橋邊紅藥年年知爲誰生¶
　　驀山溪(題錢氏溪月)¶
與鷗爲客緑野留吟屐兩行栁埀隂是當年仙翁手¶
植一亭寂寞烟外帶愁横荷苒苒展凉雲横卧虹千¶
尺○才因老盡秀句君休覔萬緑正迷人更愁入山¶
陽夜笛百年心事惟有玉欄知吟未了放舡囬月下¶
空相憶¶
　　點絳唇(丁未冬遇吴松)¶
<pb:KR4j0067_SBCK_006-5a>¶
燕鴈無心太湖西畔隨雲去數峯清苦商畧黄昏雨¶
○第四橋邊擬共天隨住今何許凭闌懷古殘栁參¶
差舞¶
　　暗香(仙吕宫/辛亥之冬予載雪詣石湖止既)¶
(月授簡索句且徴新聲作此兩曲石湖把玩)¶
(不已使工妓隷習之音節諧婉乃命之曰暗)¶
(香踈影)¶
舊時月色算㡬畨照我梅邊吹笛喚起玉人不管清¶
寒與攀摘何遜而今漸老都忘却春風詞筆但怪得¶
竹外踈花香冷入瑶席○江國正寂寂嘆寄與路遥¶
<pb:KR4j0067_SBCK_006-5b>¶
夜雪初積翠尊易泣紅蕚無言耿相憶長記曾携手¶
處千樹壓西湖寒碧又片片吹盡也㡬時見得¶
　　踈影(仙吕宫)¶
苔枝綴玉有翠禽小小枝上同宿客裏相逢籬角黄¶
昏無言自倚脩竹昭君不慣胡沙逺但暗憶江南江¶
北想珮環月夜㱕來化作此花幽獨○猶記深宫舊¶
事那人正睡裏飛近蛾緑莫佀春風不管盈盈早與¶
安排金屋還敎一片隨波去又却怨玉龍哀曲等恁¶
時重覔幽香已入小窓横幅¶
　　長亭怨慢(中吕宫桓大司馬云昔年種栁依依)¶
<pb:KR4j0067_SBCK_006-6a>¶
(漢南今看揺落悽愴江潭樹猶如此人何以)¶
(堪此語予㴱爱之)¶
漸吹盡枝頭香絮是處人家緑深門戸逺浦縈囬暮¶
帆零亂向何許閱人多矣誰得佀長亭樹樹若有情¶
時不會得青青如此日暮○望髙城不見只見亂山¶
無數韋郎去也怎忘得玉環分付第一是早早㱕來¶
怕紅蕚無人爲主算只有并刀難剪離愁千縷¶
　　齊天樂(蟋蟀中都呼為促織)¶
庾郎先自吟愁賦凄凄更聞私語露濕銅鋪苔侵石¶
井都是曾聽伊處哀音似訴正思婦無眠起㝷機杼¶
<pb:KR4j0067_SBCK_006-6b>¶
曲曲屏山夜凉獨自甚情緒○西窓又吹暗雨爲誰¶
頻断續相和砧杵候館吟秋離宫吊月别有傷心無¶
數豳詩謾與笑籬落呼灯世間兒女寫入琴絲一聲¶
聲更苦(宣政間有士大夫製蟋蟀吟)¶
　　小重山令(潭州紅梅)¶
人繞湘臯月墜時斜横花樹小浸愁漪一春幽事有¶
誰知東風冷香逺茜裙㱕○鷗去昔遊非遥憐花可¶
可夢依依九疑雲杳断䰟啼相思血都沁緑筠枝¶
　　鷓鴣天(元夕不出)¶
憶昨天街預賞時栁慳梅小未敎知而今正是歡遊¶
<pb:KR4j0067_SBCK_006-7a>¶
夕却怕春寒自掩扉○簾寂寂月低低舊情唯有絳¶
都詞芙蓉影暗三更後卧聽鄰娃笑語㱕¶
　　鷓鴣天(苕溪記所見)¶
京洛風流絶代人因何風絮落溪津籠鞋淺出鴉頭¶
韈知是凌波縹緲身○紅乍笑緑長嚬與誰同度可¶
憐春鴛鴦獨宿何曾慣化作西樓一縷雲¶
　　鷓鴣天(十六夜出)¶
輦路珠簾兩行埀千枝銀燭舞僛僛東風歴歴紅樓¶
下誰識三生杜牧之○歡正好夜何其明朝春過小¶
桃枝鼓聲漸逺遊人散惆悵㱕來有月知¶
<pb:KR4j0067_SBCK_006-7b>¶
　　憶王孫(番陽彭氏小樓)¶
冷紅葉葉下塘秋長與行雲共一舟零落江南不自¶
由兩綢繆料得吟鵉夜夜愁¶
　　湘月(双調即念奴嬌之鬲指聲也)¶
五湖舊約問經年底事長負清景暝入西山漸喚我¶
一葉夷猶乘興倦網都收㱕禽時度月上汀洲冷中¶
流容與画橈不點淸鏡○誰解喚起湘靈煙鬟霧鬢¶
理哀絃鴻陣玉麈談玄歎坐客多少風流名勝暗栁¶
蕭蕭飛星苒苒夜乆知秋信魲魚應好舊家樂事誰¶
省¶
<pb:KR4j0067_SBCK_006-8a>¶
　　念奴嬌(吳㒷荷花)¶
閙紅一舸記來時長與鴛鴦爲侣三十六陂人未到¶
水佩風裳無數翠葉吹凉玉容銷酒更洒菰蒲雨嫣¶
然摇動冷香飛上詩句○日暮青盖亭亭情人不見¶
争忍凌波去只恐舞衣寒易落愁入西風南浦髙栁¶
埀隂老魚吹浪留我花間住田田多少㡬囬沙際㱕¶
路¶
　　惜紅衣(呉㒷荷花/無射宫)¶
簟枕邀凉琴書換日睡餘無力細洒氷泉并刀破甘¶
碧墻頭喚酒誰問訊城南詩客岑寂髙樹晚蝉說西¶
<pb:KR4j0067_SBCK_006-8b>¶
風消息○虹梁水陌魚浪吹香紅衣半狼藉維舟試¶
望故國渺天北可惜栁邊沙外不共美人遊歷問甚¶
時同賦三十六陂秋色¶
　　琵琶仙(呉㒷感遇)¶
雙槳來時有人佀舊曲桃根桃葉歌扇輕約飛花蛾¶
眉正竒絶春漸逺汀洲自緑更添了㡬聲啼鴂十里¶
楊州三生杜牧前事休說○又還是宫燭分煙奈愁¶
裏匆匆換時節都把一襟芳思與空階榆莢千萬縷¶
藏鴉細栁爲玉尊起舞囬雪想見西出陽関故人初¶
别¶
<pb:KR4j0067_SBCK_006-9a>¶
　　秋宵吟(越調)¶
古簾空墜月皎坐乆西窓人悄蛩吟苦漸漏永丁丁¶
箭壺催曉引凉颸動翠葆露脚斜飛雲表因嗟念佀¶
去國情懐暮晚煙草○帶眼銷磨爲近日愁多頓老¶
衛娘何在宋玉㱕來兩地暗縈繞揺落江楓早嫰約¶
無慿幽夢又杳但盈盈泪洒單衣今夕何夕恨未了¶
　　少年遊(戯張斗甫)¶
雙螺未合雙蛾先歛家在碧雲西别母情懷隨郎滋¶
味桃葉渡江時○扁舟載了匆匆去今夜泊前溪楊¶
栁津頭梨花墻外心事兩人知¶
<pb:KR4j0067_SBCK_006-9b>¶
　　鬲溪梅令(仙吕調無錫㱕寓意)¶
好花不與殢香人浪𥻘𥻘又恐春風㱕去緑成隂玉¶
鈿何處㝷○木蘭雙槳夢中雲小横陳謾向孤山山¶
下覔盈盈翠禽啼一春¶
　　淒凉犯(仙吕調犯商調/合肥秋夕)¶
緑楊巷陌西風起邊城一片離索馬嘶漸逺人㱕甚¶
處戍樓吹角情懷正惡更衰草寒煙淡薄佀當時將¶
軍部曲迤邐度沙漠○追念西湖上小舫携歌晚花¶
行樂舊遊在否想如今翠凋紅落謾寫羊裙等新鴈¶
來時繫着怕匆匆不肯寄與悞後約¶
<pb:KR4j0067_SBCK_006-10a>¶
　　翠樓吟(双調/武昌安逺楼成)¶
月冷龍沙塵清虎落今年漢酺初賜新翻胡部曲聽¶
氊幕元戎歌吹層樓髙峙看檻曲縈紅簷牙飛翠人¶
姝䴡粉香吹下夜寒風細○此地宜有詞仙擁素雲¶
黄鶴與君遊戯玉梯凝望乆歎芳草萋萋千里天涯¶
情味仗酒祓淸愁花嬌英氣西山外晚來還捲一簾¶
秋霽¶
　　清波引(梅)¶
冷雲迷浦倩誰喚玉妃起舞歳華如許野梅弄眉嫵¶
屐齒印蒼蘚漸爲㝷花來去自隨秋鴈南來望江國¶
<pb:KR4j0067_SBCK_006-10b>¶
渺何處○新詩謾與好風景長是暗度故人知否抱¶
幽恨難語何時共漁艇莫負滄浪煙雨况有清夜啼¶
猿怨人良苦¶
　　法曲獻仙音(張彦功官舍)¶
虚閣籠寒小簾通月暮色偏憐髙處樹隔離宫水平¶
馳道湖山盡入尊爼柰楚客淹留乆砧聲帶愁去屡¶
囬頋○過秋風未成㱕計誰念我重見冷楓紅舞喚¶
起淡粧人問逋仙今在何許象筆鵉牋甚而今不道¶
秀句怕平生幽恨化作沙邊煙雨¶
　　玲瓏四犯(越中歳暮聞簫鼓感懷)¶
<pb:KR4j0067_SBCK_006-11a>¶
疊鼓夜寒埀灯春淺匆匆時事如許倦遊歡意少俛¶
仰悲今古江淹又吟恨賦記當時送君南浦萬里乾¶
坤百年身世惟有此情苦○楊州栁埀官路有輕盈¶
喚馬端正窺戸酒醒明月下夢逐潮聲去文章信美¶
知何用謾嬴淂天涯羈旅敎說與春來要㝷花伴侣¶
　　淡黄栁(正平調近/客合肥)¶
空城曉角吹入埀楊陌馬上單衣寒惻惻看盡鵝黄¶
嫰緑都是江南舊相識正岑寂○明朝又寒食強携¶
酒小橋宅怕梨花落盡成秋色燕燕飛來問春何在¶
唯有池塘自碧¶
<pb:KR4j0067_SBCK_006-11b>¶
　　側犯(詠芍藥)¶
恨春易去甚春却向揚州住㣲雨正繭栗梢頭弄詩¶
句紅橋二十四揔是行雲處無語漸半脫宫衣笑相¶
頋○金壺細葉千朶圍歌舞誰念我鬢成絲來此共¶
尊爼後日西園緑隂無數寂寞劉郎自修花譜¶
　　眉嫵(亦名百宜嬌/戯張仲遠)¶
看垂楊連苑杜若吹沙愁損未㱕眼信馬青樓去重¶
簾下娉婷人妙飛燕翠尊共欵聽艶歌郎意先感便¶
携手月地雲堦裏愛良夜㣲煖○無限風流踈散有¶
暗藏弓履偷寄香翰明日聞津鼓湘江上催人還解¶
<pb:KR4j0067_SBCK_006-12a>¶
春䌫亂紅萬點悵断䰟煙水遥逺又争佀相携乘一¶
舸鎮長見¶
　　石湖仙(越調/壽石湖居士)¶
松江煙浦是千古三髙遊衍佳處須信石湖仙佀䲭¶
夷翩然引去浮雲安在我自愛緑香紅舞容與看世¶
間㡬度今古○盧溝舊曾駐馬爲黄花閑吟秀句見¶
說胡兒也學綸巾欹雨玉友金蕉玉人金縷緩移筝¶
柱聞好語明年定在槐府¶
　　解連環¶
玉鞍重倚却沉吟未上又縈離思爲大喬能撥春風¶
<pb:KR4j0067_SBCK_006-12b>¶
小喬妙移筝鴈啼秋水栁怯雲鬆更何必十分梳洗¶
道郎携羽扇那日隔簾半面曾記○西窓夜凉雨霽¶
歎幽歡未足何事輕弃問後約空指薔薇算如此溪¶
山甚時重至水驛灯昏又見在曲屏近(平聲)厎念惟¶
有夜來皓月照伊自睡¶
　　玉梅令(髙平調石湖畏寒不出作此戯之)¶
踈踈雪片散入溪南苑春寒鎻舊家亭館有玉梅㡬¶
樹背立怨東風髙花未吐暗香已逺○公來領客梅¶
花能勸花長好願公更健便揉春爲酒剪雪作新詩¶
拚一日繞花千轉¶
<pb:KR4j0067_SBCK_006-13a>¶
　　踏莎行(金陵感夢)¶
燕燕輕盈鶯鶯嬌軟分明又向華胥見夜長爭淂薄¶
情知春初早被相思染○别後書詞别時針線離䰟¶
暗逐郎行逺淮南皓月冷千山冥冥㱕去無人管¶
　　八㱕(湘中送胡徳華)¶
芳蓮墜粉踈桐吹緑庭院暗雨乍歇無端抱影銷䰟¶
處還見篠墻螢暗蘚階蛩切送客重㝷西去路問水¶
面琵琶誰撥最可惜一片江山揔付與啼鴂○長恨¶
相從未欵而今何事又對西風離别渚寒烟淡棹移¶
人逺縹緲行丹如葉想文君望乆倚竹愁生歩羅韈¶
<pb:KR4j0067_SBCK_006-13b>¶
<pb:KR4j0067_SBCK_006-13b>¶
愁凝閑蕙帳猿鶴悲吟信沈沈故園㱕計休更侵㝷¶
　　喜遷鶯(秋懷)¶
凉雲㱕去再約着晚來西樓風雨水静簾隂鷗閑菰¶
影秋到露汀煙浦試省喚囬幽恨盡是愁邊新句倦¶
登眺動悲凉還在殘蝉吟處○凄楚空見說香鎻霧¶
扄心似秋蓮苦宝瑟弹氷玉臺窺月淺黛可憐偷聚¶
㡬時翠溝題葉無復綉簾吹絮鬢華晚念庾郎情在¶
風流誰與¶
　　玉樓春(春思)¶
多時不踏章臺路依舊東風芳草渡鶯聲喚起水邊¶
<pb:KR4j0067_SBCK_006-14a>¶
情日影灸開花上霧○謝娘不信佳期誤認淂馬嘶¶
迎綉戸今宵翠𬒳不春寒只恐香穠春又去¶
　　玉樓春(憶舊)¶
春煙澹澹生春水曾記芳洲蘭棹艤岸花香到舞衣¶
邊汀草色分歌扇底○棹沈雲去情千里愁壓雙鴛¶
飛不起十年春事十年心怕說濺裙當日事¶
　　菩薩蛮(蘇堤芙蓉)¶
紅雲半壓秋波急艶粧泣露嬌啼色佳夢入仙城風¶
流石曼卿○宫𫀆呼醉醒休捲西風錦明日粉香殘¶
六橋煙水寒¶
<pb:KR4j0067_SBCK_006-14b>¶
　　菩薩蛮(水晶膾)¶
玉鱗熬出香凝軟并刀断處氷絲顫紅縷間堆盤輕¶
明相映寒○纎柔分勸處膩滑難停筯一洗醉䰟清¶
真成醒酒氷¶
　　菩薩蛮(春思)¶
春風吹緑湖邊草春光依舊湖邊道玉勒錦障泥少¶
年游冶時○煙明花似綉且醉旗亭酒斜日照花西¶
㱕鴉花外啼¶
　　杏花天(春愁)¶
霽煙消處寒猶嫰乍門巷愔愔晝永池塘夢草䰟初¶
<pb:KR4j0067_SBCK_006-15a>¶
醒秀句吟春未穩○仙源阻春風痩損又燕子來無¶
芳信小桃也自知人恨滿面羞紅難問¶
　　祝英臺近(閨思)¶
一牎閑孤烬冷獨自箇春睡綉𬒳熏香不似舊風味¶
静聽滴滴簷聲驚愁攪夢更不管庾郎心醉○念芳¶
意一併十日春寒梅花㬠憔悴懶做新詞春在可憐¶
裏㡬時挑菜踏青雲沈雨断盡分付楚天之外¶
　　生查子(梅)¶
香驚楚驛寒瘦倚湘筠暮一笛巳黄昏片月尤淸楚¶
○沉沉氷玉䰟漠漠煙雲浦酸涙不成弹又向春心¶
<pb:KR4j0067_SBCK_006-15b>¶
聚¶
　　永遇樂(次韻吊青楼)¶
淺暈脩蛾脆㾗紅粉猶記窺戸香断奩空塵生砌冷¶
誰喚青鵉舞春風花信秋宵月約歴歴此心曾許銜¶
芳恨千年怨結玉骨未應成土○木蘭艇子莫愁何¶
在謾繫寒江烟樹事逐雲沈情隨佩冷短夢分今古¶
一杯遥夜孤光難曉多少碎人腸處空凄黯西風細¶
雨盡吹淚去¶
　　御街行(賦轎)¶
藤筠巧織花紋細稱穏歩如流水踏青陌上雨初晴¶
<pb:KR4j0067_SBCK_006-16a>¶
嫌怕濕文鴛雙履要人送上逢花湏住才過處香風¶
起○裙兒挂在簾兒厎更不把牎兒閉紅紅白白簇¶
花枝恰稱淂㝷春芳意㱕來時晚紗籠引道扶下人¶
微醉¶
　　霜天曉角(春情)¶
春雲粉色春水和雲濕試間西湖楊栁東風外㡬絲¶
碧○望極連翠陌蘭橈雙槳急欲訪莫愁何處旗亭¶
在画橋側¶
　　卜算子(春晚)¶
屈指數春來弹指驚春去簷外蛛絲網落花也要留¶
<pb:KR4j0067_SBCK_006-16b>¶
春住○㡬日喜春晴㡬夜愁春雨十二彫牎六曲屏¶
題遍傷春句¶
　　踏莎行(九日西山)¶
水减堤㾗秋生屐齒瘦笻喚起登髙意翠㣲烟冷夢¶
凄凉黄花香晚人憔悴○懷古風流悲秋情味𬗋茰¶
勸入旗亭醉玉人相見說新愁可憐又濕西風淚¶
　　風入松(春晴)¶
捲簾日日恨春隂寒食新晴馬蹄只向南山去長橋¶
愛花栁多情紅外風嬌日暖翠邊水秀山明○杜郎¶
歌酒過平生到處蓬瀛醉䰟不入重城晚穠歡寄桃¶
<pb:KR4j0067_SBCK_006-17a>¶
葉桃根綉𬒳嫰寒清曉鶯聲喚醒春醒¶
　　風入松(聞鄰女吹笛)¶
粉嬌曾隔翠簾看横玉聲寒夜深不管柔荑冷櫻朱¶
度香噴雲鬟霜月摇摇吹落梅花蔌蔌驚殘○蕭郎¶
且放鳯簫閑何處驂鵉静聽三弄霓裳罷䰟飛断愁¶
裏関山三十六宫天近念奴却在人間¶
　　思佳客(秋扇)¶
入手西風意已秋不湏玉斧爲重修撲螢凉夜沉沉¶
月障面清歌澹澹秋○休弃置且遟留可憐又向篋¶
中収莫敎暗損乘鵉女漢殿凄凉萬古愁¶
<pb:KR4j0067_SBCK_006-17b>¶
　　聲聲慢(元夕)¶
壺天不夜宝炬生香光風蕩揺金碧月灔氷㾗花外¶
峭寒無力歌傳翠簾盡捲誤驚囬瑶臺仙跡禁漏促¶
拚千金一刻未酬佳夕○捲地香塵不断最淂意輸¶
它王陵狂客楚栁吳梅無限眼邊春色鮫綃暗中寄¶
與待重㝷行雲消息乍醉醒怕南樓吹断曉笛¶
　　解連環(春水)¶
浪揺新緑浸芳洲翠渚雨㾗初足蕩霽色流入横塘¶
看風外漪漪皺紋如縠藻荇縈廻似留恋鴛飛鷗浴¶
愛嬌雲蘸色媚日挼藍逺迷心目○仙源漾舟岸曲¶
<pb:KR4j0067_SBCK_006-18a>¶
照芳容㡬樹香浮紅玉記那囬西洛橋邊濺裙翠傳¶
情玉纎輕掬三十六陂錦鱗渺芳音難續隔埀楊故¶
人望断浸愁千斛¶
中興以來絶妙詞選卷之六¶
<pb:KR4j0067_SBCK_006-18b>¶
